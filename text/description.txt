เหตุใดที่อินเดียจึงมีเหตุคนฆ่าตัวตายเป็นจำนวนมาก?
อัตราการฆ่าตัวตายในอินเดียนั้นเฉลี่ย 15 คน/ชั่วโมง คิดเป็น 20 เปอร์เซ็นต์ของประชากรทั้งโลก โดยเพศที่ฆ่าตัวตายเป็นจำนวนมากคือเพศหญิง
สามารถอ้างอิงจากข้อมูลของสำนักงานสถิติและอาชญากรรมแห่งชาติ พบว่า มีเพศหญิงฆ่าตัวตายปีละกว่า20,000 คน ในทุกปี นับตั้งแต่ปี2540 
โดยในปี 2552 มีจำนวนผู้ฆ่าตัวตายมากถึง 25,092ราย
ในส่วนมาก ผู้ที่ฆ่าตัวตายมักมีสถานะแต่งงานแล้ว และมีอายุอยู่ในช่วง30-45ปี ปัญหาหลักๆในการฆ่าตัวตายคือการเลือกปฏิบัติต่อเพศหญิง 
ปัจจัยการเรียนหนังสือ การเข้าถึงข้อมูลข่าวสาร และขนาดของครอบครัวที่เล็กลง มีความเป็นครอบครัวเดี่ยวมากขึ้น ส่งผลให้ผู้ที่มีความคิดฆ่าตัวตายรู้สึกโดดเดี่ยว และขาดความยับยั้งชั่งใจ
นอกจากนี้ การที่เพศหญิงถูกคลุมถุงชน ก่อให้เกิดโรคซึมเศร้า อีกทั้งยังขาดการได้รับคำปรึกษาและรักษาโรคซึมเศร้าในอินเดีย ประกอบกับการที่สื่อมวลชนไม่ให้ความสำคัญในประเด็นของเพศหญิง
ก็ทำให้ปัญหานี้รุนแรงยิ่งขึ้น และก็มีแนวโน้มเพิ่มขึ้นต่อไป  
